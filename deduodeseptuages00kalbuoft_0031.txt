    

ino defecissent. Contra Mu n ro (p. 167 sqq), M. Sc hmidtius
(in »Fleck. J.-B.« 1880 p. 782), Riesius (p. 220), Baehrensius
(in comm. ad vv. 7s8), Weberus (p. 1o5l7) Hoerschel-
mannus (p. 7l8), H. Monsius (p. 14) censebant illos scrip·
tores, quippe qui veteres essent, a Malli gustu in tempus ab·
horruisse. Qua sententia vox »veterum« praecipue premenda
est. Si autem illam opinionem: Mallio »veteres scriptores« de-
fuisse, contemplamur, hae moventur dubitationes: cur Catulli
amicus, si veteribus operibus carebat, novorum libellos ad recre-
,andum ‘animum non adhibuit? An eorum quoque scripta ei
. defuerunt? Qui autem, si hanc sequimur rationem, fieri potuit,
ut Mallius Catullum »veterum« scriptorum opera se deficere
certiorem faceret recentiorum operum inopiam neglegens, quam-
quam Catullus ipse princeps erat »τῶν νεωτέρων<<ἲ Neque magis
cogitari potest Mallium recentiorum scripta fastidivisse atque
id cum poeta communicavisse. Offendisset enim tali rusticitate
f Catulli ingenium neque meritus esset, ut poeta Veronensis,
“ quamvis lugeret, benigne per versus responderet (cf. Hoer-
schelmann. p. 7l8). Hae causae ergo priori opinioni repug-
nant. Sin autem alteram inspicimus, longe probabilior illa esse
videtur. Mallium enim veteres scriptores non oblectabant, quia
illorum detrita et obsoleta scripta ei in praesens displicebant.
Nam qui e morbo gravi corporis aut animi reconvalescunt, fasti-
dioso et obstinato gustatu sunt, ut modo haec summo cum
taedio repudient, modo illa ardenti studio captent. Atque mi-
nime mireris Mallium, Catulli familiarem, suae aetatis poetarum
ingenio indulsisse.

Cum igitur hac sententia omnia commode illustrentur,
non iarn dubitari potest, utra causa verisimilior sit. Censeo
ergo »veterum scriptorum« opera Malli animum ideo non exhi-
laravisse, quod illum tarn antiquorum taedebat.

lv. De versu decimo,

Huius versus explanatio maximi est momenti, quippe qua
non modo tota fere versuum 1——40 interpretatio constet, sed
etiam rationes, quae inter vv. 1—40 et 41—160 intercedere
dicuntur, maximam partem exordiantur.

Rogaverat igitur Catullum Mallius, ut sibi »m u n era et
M usarum et Veneris« praeberet. Quae verba commentatores
non uno modo interpretati sunt. Itaque nos ea contueri et con-
siderare necesse est. Atque primum quidem si requirimus, quae

