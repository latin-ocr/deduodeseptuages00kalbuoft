..58-

interpretatio non potest admitti, cogitare fortasse licet Mallium
in tempus amata caruisse vel satietate eius captum esse. Id
vero utique mirum esse videtur, quod Catullus in V. 155 sq.
ne minimum quidem de praesentibus condicionibus malis inter
amicum eiusque puellam adumbravit (cf. Harneck. p. 4), sed
ita de hac re disseruit, ut simpliciter nil aliud inde colligere
possis quam Mallio tum summurn cum amata usum fuisse.
Quod Kiesslingi (p. 14) commento: Catullum illis verbis
urbane amantium tum dissociatorum reconciliationem praesagire,
declarari non posse manifestum est. Neque magis mihi placet
Magni (»J.-Ber.f·-* 1887s11 p. 150 sq.) opinio: Mallium-Allium turn
arta amoris coniunctione cum puella sua consociatum fuisse
neque minus antea, quippe qua versus 6 minime respiciatur.
Eo enimid quidem certe apparet Mallium in tempus praesens
nullam puellae consuetudinem habuisse.

Minimum etiam quartum et Septimum Riesii argu·
menta valent, cum sola o inione orta sint. Hic enim de diverso
sermone carminum LXlDIIIIa et '' agit, cum vv. 1—40 per corn-
mune genus dicendi scriptos esse exponit, VV. 41 sqq. autem
per grandem orationem, quae translationibus abundet. Atque
erant, qui huic statuto reiciendo aut stabiliendo operam darent,
cum singulas voces in utramque partem enumerarent. Simpli-
cissima autern huius rei ratio haec est: utrumque poema ser-
mone vere Catulliano compositum esse videtur; sed c. LXVIII³
pro argumentis aridis humiliore genere scribendi conditum est,
cum c. LXVIIIb, quo variae amoris res tractarentur, copiosis
ornatisque verbis et enuntiatis redditum sit. Attamen etiarn in
c. LXVIIIa partes eminenti lumine illustratae non desiderantur,
neque in carmine LXVIIIb loci aridiores (VV. 41s80l82l135) desunt.
Potius igitur quam sermonis diversitatem ostendere argumen-
torum dissimilium, quae dissimilia verba sequuntur, mentionem
facere debemus.

Nunc de quarto, quod Riesius enumeravit, argumento,
de repetita fratris mortui lamentatione, loquemur. Quod ad quae·
stionem, utrum carmina secernenda sint necne, minimum valere
puto. Sitne enim admittenda talis iteratio quattuor versuum in
uno carmine an in duobus tantum poematis, e sua quisque
voluntate decernere potest. Diversa igitur virorum doctorum
iudicia leguntur. Constat quidem quattuor cohaerentium ver-
suum iterationem neque in uno neque in duobus diversis car·
minibus Catulliani libri reperiri. Ideo autem talem repetitionem
nunquam ei' placere potuisse nemo scite contendat.

Obvia autem erat sententia illam iterationem interpola-
tione ortam esse. Atque vv. 21 s . tollere voluerunt Froeh-
lichius(p.263),Gruppius(p.507)‚weisius(pr.1863p.2gsqq.).

