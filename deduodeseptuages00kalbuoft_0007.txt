Multi eorum, qui hac aetate sexagesimi octavi carminis
Catulli tractationem susceperunt, in exordiis dissertationum
excusationes attulerunt, cur materiem tarn saepe pervestigatam
repeterent. Quos merito veniam rogavisse nego, quia ius est
·officiumque philologorum incognita etiam atque etiam denuo
aggredi, etsi inexsuperabilibus vim afferre videntur. Nam si
fastidio esset, conturbatas et contortas res explicare, nunquam
profecto litterarum studia procederent, sed haererent in antiquis
falsisque. Itaque etiam de his tam difficilibus amplisque car-
minis LXVIII quaestionibus non licet desperare atque desidere,
praesertim curn longam disputationum seriem contemplantes
intellegamus haud exiguos progressus in explicando poemate
factos esse.

Antiqui enim commentatores omnes illud carmen e manu-
scriptis (cf. cap. VI) unum continensque esse arbitrabantur
nimis partim variorum argumentorum compositionem admirantes.
Neque L. Santenius, qui a⁰ 1788 elegiam Manlio dedicatam

ropria illustravit commentatione (C. Valeri Catulli elegia ad
R‘lanlium, Lugd. Bat.), quidquam aliud in quaestionem vocavit
nisi singularum vocum lectiones. Primus autem A. Rodius
in libro, qui inscribitur »Philosophische und andere Gedichte
aus dem Lateinischen« (Hamburg 1786), de carminis LXVIII
unitate dubitavit (p. 81). Convertit enim solos vv. 1—40, quod
absolutum carmen esse duceret (cf. Gurlittium in »Catulls
epischer Gesang v. d. Vermahlg. des Peleus u. d. Thetis« Lips.
1787 p. 6!). C. Ramlerus deinde1) (»Katullus in e. Auszuge lat.
u. deutsch« Lips. 1793 p. 120 sqq.) non modo hanc disiunctionem
firmavit statuendo vv. 1—40 litterulas esse, quas ex argumentis
a sequentibus discerni oporteret, sed etiam vv. 41 -160 e diversis
quibusdam artibus conglutinatos voluit, curn distingueret et
poematis de lLaodamia reliquias2) (73-—90 -1- 101— 132) et carmen

 

¹) Non ergo Ramlerus, ut plerique dicunt, auctor exstitit seiuncti·
onis. Nam inter ea poemata, quae ille in »Berliner Monatssehrift« 1784
convertit e Latino, c. LXVIII non reperiri ipse vidi.

²) Putabat enim fieri non potuisse. ut Catullus Lesbiam, quae maritum
deseruit, cum fida Laodamia conferret atque ita pudore afficeret. Sed
poetam non Laodamiam cum Lesbia, sed ardentem utriusque amorem com-
paravisse iam A. Weisi-us (in pr. Naumbg. 1863 pg. 14) cognovit.

1

